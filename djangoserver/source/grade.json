[
  {
    "_id": "tiaxP4chmUm8hDLg12gYn4GisgqdzPGISH5BMIaNr80cLyyt",
    "grade": "一年级上册",
    "image": "http://pics.shicimingju.com/cate/1573197034205.jpg?x-oss-process=image/resize,m_lfit,h_200,w_200",
    "poetrys": [
      {
        "author": "骆宾王",
        "content": [
          "鹅，鹅，鹅，曲项向天歌。",
          "白毛浮绿水，红掌拨清波。"
        ],
        "time": "[唐]",
        "title": "《咏鹅》"
      },
      {
        "author": "汉乐府",
        "content": [
          "江南可采莲，",
          "莲叶何田田。",
          "鱼戏莲叶间。",
          "鱼戏莲叶东，",
          "鱼戏莲叶西，",
          "鱼戏莲叶南，",
          "鱼戏莲叶北。"
        ],
        "time": "[汉]",
        "title": "《江南》"
      }
    ]
  },
  {
    "_id": "VfEtc7bvMk0CZcyUcUwH6v75N4tqiuVqM1sKLOrc0uR9bSqQ",
    "grade": "一年级下册",
    "image": "http://pics.shicimingju.com/cate/1573197067228.jpg?x-oss-process=image/resize,m_lfit,h_200,w_200",
    "poetrys": [
      {
        "author": "李白",
        "content": [
          "床前明月光，疑是地上霜。",
          "举头望明月，低头思故乡。"
        ],
        "time": "[唐]",
        "title": "《静夜思》"
      },
      {
        "author": "贾岛",
        "content": [
          "松下问童子，言师采药去。",
          "只在此山中，云深不知处。"
        ],
        "time": "[唐]",
        "title": "《寻隐者不遇》"
      },
      {
        "author": "白居易",
        "content": [
          "山僧对棋坐，局上竹阴清。",
          "映竹无人见，时闻下子声。",
          "小娃撑小艇，偷采白莲回。",
          "不解藏踪迹，浮萍一道开。"
        ],
        "time": "[唐]",
        "title": "《池上二绝》"
      },
      {
        "author": "杨万里",
        "content": [
          "泉眼无声惜细流，",
          "树阴照水爱晴柔。",
          "小荷才露尖尖角，",
          "早有蜻蜓立上头。"
        ],
        "time": "[宋]",
        "title": "《小池》"
      }
    ]
  },
  {
    "_id": "gPNeFPn53UpU9wHBuEF7K3vZRd6OPaeHH1QkJu5dp90u99UD",
    "grade": "二年级上册",
    "image": "http://pics.shicimingju.com/cate/1573197132664.jpg?x-oss-process=image/resize,m_lfit,h_200,w_200",
    "poetrys": [
      {
        "author": "王安石",
        "content": [
          "墙角数枝梅，凌寒独自开。",
          "遥知不是雪，为有暗香来。"
        ],
        "time": "[宋]",
        "title": "《梅花》"
      },
      {
        "author": "胡令能",
        "content": [
          "蓬头稚子学垂纶，侧坐莓苔草映身。",
          "路人借问遥招手，怕得鱼惊不应人。"
        ],
        "time": "[唐]",
        "title": "《小儿垂钓》"
      },
      {
        "author": "王之涣",
        "content": [
          "白日依山尽，黄河入海流。",
          "欲穷千里目，更上一层楼。"
        ],
        "time": "[唐]",
        "title": "《登鹳雀楼》"
      },
      {
        "author": "李白",
        "content": [
          "日照香炉生紫烟，遥看瀑布挂前川。",
          "飞流直下三千尺，疑是银河落九天。"
        ],
        "time": "[唐]",
        "title": "《望庐山瀑布》"
      },
      {
        "author": "李白",
        "content": [
          "危楼高百尺，手可摘星辰。",
          "不敢高声语，恐惊天上人。"
        ],
        "time": "[唐]",
        "title": "《夜宿山寺》"
      },
      {
        "author": "无名",
        "content": [
          "敕勒川，阴山下。",
          "天似穹庐，笼盖四野。",
          "天苍苍，野茫茫，",
          "风吹草低见牛羊。"
        ],
        "time": "[未知]",
        "title": "《敕勒歌》"
      }
    ]
  },
  {
    "_id": "ntwLHw47fnEfOsYGtbHXkGDA2gNiNIYfkWWWs1jtbwnpqEgc",
    "grade": "二年级下册",
    "image": "http://pics.shicimingju.com/cate/1573197145199.jpg?x-oss-process=image/resize,m_lfit,h_200,w_200",
    "poetrys": [
      {
        "author": "贺知章",
        "content": [
          "碧玉妆成一树高，万条垂下绿丝绦。",
          "不知细叶谁裁出，二月春风似剪刀。"
        ],
        "time": "[唐]",
        "title": "《咏柳》"
      },
      {
        "author": "杨万里",
        "content": [
          "毕竟西湖六月中，风光不与四时同。",
          "接天莲叶无穷碧，映日荷花别样红。"
        ],
        "time": "[宋]",
        "title": "《晓出净慈寺送林子方》"
      },
      {
        "author": "杜甫",
        "content": [
          "两个黄鹂鸣翠柳，一行白鹭上青天。",
          "窗含西岭千秋雪，门泊东吴万里船。"
        ],
        "time": "[唐]",
        "title": "《绝句》"
      },
      {
        "author": "李绅",
        "content": [
          "春种一粒粟，秋收万颗子。",
          "四海无闲田，农夫犹饿死。"
        ],
        "time": "[唐]",
        "title": "《悯农》"
      },
      {
        "author": "查慎行",
        "content": [
          "月黑见渔灯，孤光一点萤。",
          "微微风簇浪，散作满河星。"
        ],
        "time": "[清]",
        "title": "《舟夜书所见》"
      },
      {
        "author": "高鼎",
        "content": [
          "草长莺飞二月天，拂堤杨柳醉春烟。",
          "儿童散学归来早，忙趁东风放纸鸢。"
        ],
        "time": "[清]",
        "title": "《村居》"
      }
    ]
  },
  {
    "_id": "aMzCS28ngn6fn0DukE5FGpu5ey96XD8AU9L0nusHmbh8RE4a",
    "grade": "三年级上册",
    "image": "http://pics.shicimingju.com/cate/1573197196537.jpg?x-oss-process=image/resize,m_lfit,h_200,w_200",
    "poetrys": [
      {
        "author": "袁枚",
        "content": [
          "牧童骑黄牛，",
          "歌声振林樾。",
          "意欲捕鸣蝉，",
          "忽然闭口立。"
        ],
        "time": "[清]",
        "title": "《所见》"
      },
      {
        "author": "杜牧",
        "content": [
          "远上寒山石径斜，白云生处有人家。",
          "停车坐爱枫林晚，霜叶红于二月花。"
        ],
        "time": "[唐]",
        "title": "《山行》"
      },
      {
        "author": "苏轼",
        "content": [
          "荷尽已无擎雨盖，菊残犹有傲霜枝。",
          "一年好景君须记，最是橙黄橘绿时。"
        ],
        "time": "[宋]",
        "title": "《赠刘景文》"
      },
      {
        "author": "叶绍翁",
        "content": [
          "萧萧梧叶送寒声，江上秋风动客情。",
          "知有儿童挑促织，夜深篱落一灯明。"
        ],
        "time": "[宋]",
        "title": "《夜书所见》"
      },
      {
        "author": "李白",
        "content": [
          "天门中断楚江开，碧水东流至此回。",
          "两岸青山相对出，孤帆一片日边来。"
        ],
        "time": "[唐]",
        "title": "《望天门山》"
      },
      {
        "author": "苏轼",
        "content": [
          "水光潋滟晴方好，山色空蒙雨亦奇。",
          "欲把西湖比西子，淡妆浓抹总相宜。"
        ],
        "time": "[宋]",
        "title": "《饮湖上，初晴后雨》"
      },
      {
        "author": "刘禹锡",
        "content": [
          "湖光秋月两相和，潭面无风镜未磨。",
          "遥望洞庭山水色，白银盘里一青螺。(山水色一作：山水翠)"
        ],
        "time": "[唐]",
        "title": "《望洞庭》"
      },
      {
        "author": "李白",
        "content": [
          "朝辞白帝彩云间，千里江陵一日还。",
          "两岸猿声啼不住，轻舟已过万重山。"
        ],
        "time": "[唐]",
        "title": "《早发白帝城》"
      },
      {
        "author": "王昌龄",
        "content": [
          "荷叶罗裙一色裁，",
          "芙蓉向脸两边开。",
          "乱入池中看不见，",
          "闻歌始觉有人来。"
        ],
        "time": "[唐]",
        "title": "《采莲曲》"
      }
    ]
  },
  {
    "_id": "qTJRyg5aTQLYmEe5kPVdUgqiny6Dn5VZTGmHkSB9bputkEyp",
    "grade": "三年级下册",
    "image": "http://pics.shicimingju.com/cate/1573197231201.jpg?x-oss-process=image/resize,m_lfit,h_200,w_200",
    "poetrys": [
      {
        "author": "杜甫",
        "content": [
          "迟日江山丽，春风花草香。",
          "泥融飞燕子，沙暖睡鸳鸯。",
          "江碧鸟逾白，山青花欲燃。",
          "今春看又过，何日是归年。"
        ],
        "time": "[唐]",
        "title": "《绝句二首》"
      },
      {
        "author": "苏轼",
        "content": [
          "竹外桃花三两枝，春江水暖鸭先知。",
          "篓蒿满地芦芽短，正是河豚欲上时。"
        ],
        "time": "[宋]",
        "title": "《惠崇春江晚景》"
      },
      {
        "author": "曾几",
        "content": [
          "梅子黄时日日晴，小溪泛尽却山行。",
          "绿阴不减来时路，添得黄鹂四五声。"
        ],
        "time": "[宋]",
        "title": "《三衢道中》"
      },
      {
        "author": "白居易",
        "content": [
          "江南好，",
          "风景旧曾谙。[1]",
          "日出江花红胜火，",
          "春来江水绿如蓝，[2]",
          "能不忆江南。"
        ],
        "time": "[唐]",
        "title": "《忆江南·江南好》"
      },
      {
        "author": "王安石",
        "content": [
          "爆竹声中一岁除,春风送暖入屠苏。",
          "千门万户曈曈日,总把新桃换旧符。"
        ],
        "time": "[宋]",
        "title": "《元日》"
      },
      {
        "author": "杜牧",
        "content": [
          "清明时节雨纷纷，路上行人欲断魂。",
          "借问酒家何处有，牧童遥指杏花村。"
        ],
        "time": "[唐]",
        "title": "《清明》"
      },
      {
        "author": "王维",
        "content": [
          "独在异乡为异客，每逢佳节倍思亲。",
          "遥知兄弟登高处，遍插茱萸少一人。"
        ],
        "time": "[唐]",
        "title": "《九月九日忆山东兄弟》"
      },
      {
        "author": "韦应物",
        "content": [
          "独怜幽草涧边生，上有黄鹂深树鸣。",
          "春潮带雨晚来急，野渡无人舟自横。"
        ],
        "time": "[唐]",
        "title": "《滁州西涧》"
      },
      {
        "author": "白居易",
        "content": [
          "人间四月芳菲尽，山寺桃花始盛开。",
          "长恨春归无觅处，不知转入此中来。"
        ],
        "time": "[唐]",
        "title": "《大林寺桃花》"
      }
    ]
  },
  {
    "_id": "eInT7oEbwNEIhWgBB0i0WgBc44clYSGenMn6MUAcUwsGA9iP",
    "grade": "四年级上册",
    "image": "http://pics.shicimingju.com/cate/1573197252358.jpg?x-oss-process=image/resize,m_lfit,h_200,w_200",
    "poetrys": [
      {
        "author": "刘禹锡",
        "content": [
          "八月涛声吼地来，",
          "头高数丈触山回。",
          "须臾却入海门去，",
          "卷起沙堆似雪堆。"
        ],
        "time": "[唐]",
        "title": "《浪淘沙》"
      },
      {
        "author": "王维",
        "content": [
          "空山不见人，但闻人语响。",
          "返景入深林，复照青苔上。"
        ],
        "time": "[唐]",
        "title": "《鹿柴》"
      },
      {
        "author": "白居易",
        "content": [
          "一道残阳铺水中，半江瑟瑟半江红。",
          "可怜九月初三夜，露似珍珠月似弓。"
        ],
        "time": "[唐]",
        "title": "《暮江吟》"
      },
      {
        "author": "苏轼",
        "content": [
          "横看成岭侧成峰，远近高低各不同。",
          "不识庐山真面目，只缘身在此山中。"
        ],
        "time": "[宋]",
        "title": "《题西林壁》"
      },
      {
        "author": "卢梅坡",
        "content": [
          "梅雪争春未肯降，骚人搁笔费评章。",
          "梅须逊雪三分白，雪却输梅一段香。"
        ],
        "time": "[宋]",
        "title": "《雪梅》"
      },
      {
        "author": "李商隐",
        "content": [
          "云母屏风烛影深，长河渐落晓星沉。",
          "嫦娥应悔偷灵药，碧海青天夜夜心。"
        ],
        "time": "[唐]",
        "title": "《嫦娥》"
      },
      {
        "author": "王昌龄",
        "content": [
          "秦时明月汉时关，万里长征人未还。",
          "但使龙城飞将在，不教胡马度阴山。"
        ],
        "time": "[唐]",
        "title": "《出塞》"
      },
      {
        "author": "王翰",
        "content": [
          "葡萄美酒夜光杯，欲饮琵琶马上催。",
          "醉卧沙场君莫笑，古来征战几人回？"
        ],
        "time": "[唐]",
        "title": "《凉州词》"
      },
      {
        "author": "李清照",
        "content": [
          "生当作人杰，死亦为鬼雄。",
          "至今思项羽，不肯过江东。"
        ],
        "time": "[宋]",
        "title": "《绝句》"
      },
      {
        "author": "高适",
        "content": [
          "千里黄云白日曛，北风吹雁雪纷纷。",
          "莫愁前路无知己，天下谁人不识君。",
          "六翮飘飖私自怜，一离京洛十馀年。",
          "丈夫贫践应未足，今日相逢无酒钱。"
        ],
        "time": "[唐]",
        "title": "《别董大二首》"
      }
    ]
  },
  {
    "_id": "DPBqQoH8PoyaUjBk8JUj8ZEtWGuAUmDrZPgPc1TqVPEphHV3",
    "grade": "五年级上册",
    "image": "http://pics.shicimingju.com/cate/1573197300240.jpg?x-oss-process=image/resize,m_lfit,h_200,w_200",
    "poetrys": [
      {
        "author": "李白",
        "content": [
          "故人西辞黄鹤楼，烟花三月下扬州。",
          "孤帆远影碧空尽，唯见长江天际流。"
        ],
        "time": "[唐]",
        "title": "《送孟浩然之广陵》"
      },
      {
        "author": "林杰",
        "content": [
          "七夕今宵看碧霄，牵牛织女渡河桥。",
          "家家乞巧望秋月，穿尽红丝几万条。"
        ],
        "time": "[唐]",
        "title": "《乞巧》"
      },
      {
        "author": "陆游",
        "content": [
          "死去元知万事空，但悲不见九州同。",
          "王师北定中原日，家祭无忘告乃翁。"
        ],
        "time": "[宋]",
        "title": "《示儿》"
      },
      {
        "author": "林升",
        "content": [
          "山外青山楼外楼，西湖歌舞几时休？",
          "暖风熏得游人醉，直把杭州作汴州。"
        ],
        "time": "[宋]",
        "title": "《题临安邸》"
      },
      {
        "author": "龚自珍",
        "content": [
          "九州生气恃风雷，万马齐喑究可哀。",
          "我劝天公重抖擞，不拘一格降人才。"
        ],
        "time": "[清]",
        "title": "《杂诗》"
      },
      {
        "author": "王维",
        "content": [
          "空山新雨后，天气晚来秋。",
          "明月松间照，清泉石上流。",
          "竹喧归浣女，莲动下渔舟。",
          "随意春芳歇，王孙自可留。"
        ],
        "time": "[唐]",
        "title": "《山居秋暝》"
      },
      {
        "author": "张继",
        "content": [
          "月落乌啼霜满天，江枫渔火对愁眠。",
          "姑苏城外寒山寺，夜半钟声到客船。"
        ],
        "time": "[唐]",
        "title": "《枫桥夜泊》"
      },
      {
        "author": "纳兰性德",
        "content": [
          "山一程，水一程，",
          "身向榆关那畔行，",
          "夜深千帐灯。",
          "风一更，雪一更，",
          "聒碎乡心梦不成，",
          "故园无此声。"
        ],
        "time": "[清]",
        "title": "《长相思·山一程》"
      },
      {
        "author": "张志和",
        "content": [
          "西塞山前白鹭飞，桃花流水鳜鱼肥。",
          "青箬笠，绿蓑衣，斜风细雨不须归。"
        ],
        "time": "[唐]",
        "title": "《渔歌子·西塞山前白鹭飞》"
      },
      {
        "author": "朱熹",
        "content": [
          "半亩方塘一鉴开，天光云影共徘徊。",
          "问渠那得清如许，为有源头活水来。"
        ],
        "time": "[宋]",
        "title": "《观书有感》"
      },
      {
        "author": "朱熹",
        "content": [
          "昨夜江边春水生，艨艟巨舰一毛轻。",
          "向来枉费推移力，此日中流自在行。"
        ],
        "time": "[宋]",
        "title": "《泛舟》"
      }
    ]
  },
  {
    "_id": "2fv0bEmk61fhWzz2Ayz506HIgWqHoaR6vBv5IFfr573kAO5L",
    "grade": "六年级上册",
    "image": "http://pics.shicimingju.com/cate/1573197427727.jpg?x-oss-process=image/resize,m_lfit,h_200,w_200",
    "poetrys": [
      {
        "author": "孟浩然",
        "content": [
          "移舟泊烟渚，日暮客愁新。",
          "野旷天低树，江清月近人。"
        ],
        "time": "[唐]",
        "title": "《宿建德江》"
      },
      {
        "author": "苏轼",
        "content": [
          "黑云翻墨未遮山，白雨跳珠乱入船。",
          "卷地风来忽吹散，望湖楼下水如天。"
        ],
        "time": "[宋]",
        "title": "《六月二十七日望湖楼醉书五首其一》"
      },
      {
        "author": "辛弃疾",
        "content": [
          "明月别枝惊鹊，清风半夜鸣蝉。",
          "稻花香里说丰年，听取蛙声一片。",
          "七八个星天外，两三点雨山前。",
          "旧时茅店社林边，路转溪桥忽见。"
        ],
        "time": "[宋]",
        "title": "《西江月夜行黄沙道中》"
      },
      {
        "author": "孟浩然",
        "content": [
          "故人具鸡黍，邀我至田家。",
          "绿树村边合，青山郭外斜。",
          "开轩面场圃，把酒话桑麻。",
          "待到重阳日，还来就菊花。"
        ],
        "time": "[唐]",
        "title": "《过故人庄》"
      },
      {
        "author": "毛泽东",
        "content": [
          "红军不怕远征难，",
          "万水千山只等闲。",
          "五岭逶迤腾细浪，",
          "乌蒙磅礴走泥丸。",
          "金沙水拍云崖暖，",
          "大渡桥横铁索寒。",
          "更喜岷山千里雪，",
          "三军过后尽开颜。"
        ],
        "time": "[现代]",
        "title": "《七律·长征》"
      },
      {
        "author": "朱熹",
        "content": [
          "胜日寻芳泗水滨，无边光景一时新。",
          "等闲识得东风面，万紫千红总是春。"
        ],
        "time": "[宋]",
        "title": "《春日》"
      },
      {
        "author": "刘禹锡",
        "content": [
          "九曲黄河万里沙，浪淘风簸自天涯。",
          "如今直上银河去，同到牵牛织女家。"
        ],
        "time": "[唐]",
        "title": "《浪淘沙》"
      },
      {
        "author": "杜牧",
        "content": [
          "千里莺啼绿映红，水村山郭酒旗风。",
          "南朝四百八十寺，多少楼台烟雨中。"
        ],
        "time": "[唐]",
        "title": "《江南春》"
      },
      {
        "author": "王安石",
        "content": [
          "茆檐长扫静无苔，花木成畦手自栽。",
          "一水护田将绿绕，两山排闼送青来。"
        ],
        "time": "[宋]",
        "title": "《书湖阴先生壁二首》"
      },
      {
        "author": "贺知章",
        "content": [
          "少小离家老大回，乡音无改鬓毛衰。",
          "儿童相见不相识，笑问客从何处来。"
        ],
        "time": "[唐]",
        "title": "《回乡偶书》"
      },
      {
        "author": "孟郊",
        "content": [
          "慈母手中线，游子身上衣。",
          "临行密密缝，意恐迟迟归。",
          "谁言寸草心，报得三春晖。"
        ],
        "time": "[唐]",
        "title": "《游子吟/迎母漂上作》"
      }
    ]
  },
  {
    "_id": "HjIflW9MBED5CxYKGko4MsRq5mU0jCWrtgcE7dTDci3d8tgN",
    "grade": "七年级上册",
    "image": "http://pics.shicimingju.com/cate/1573197458393.jpg?x-oss-process=image/resize,m_lfit,h_200,w_200",
    "poetrys": [
      {
        "author": "曹操",
        "content": [
          "东临碣石，以观沧海。",
          "水何澹澹，山岛竦峙。",
          "树木丛生，百草丰茂。",
          "秋风萧瑟，洪波涌起。",
          "日月之行，若出其中；",
          "星汉灿烂，若出其里。",
          "幸甚至哉，歌以咏志。"
        ],
        "time": "[魏晋]",
        "title": "《观沧海》"
      },
      {
        "author": "李白",
        "content": [
          "杨花落尽子规啼，闻道龙标过五溪。",
          "我寄愁心与明月，随君直到夜郎西。"
        ],
        "time": "[唐]",
        "title": "《闻王昌龄左迁龙标，遥有此寄》"
      },
      {
        "author": "王湾",
        "content": [
          "客路青山外，行舟绿水前。(青山外一作：青山下)",
          "潮平两岸阔，风正一帆悬。",
          "海日生残夜，江春入旧年。",
          "乡书何处达？归雁洛阳边。"
        ],
        "time": "[唐]",
        "title": "《次北固山下》"
      },
      {
        "author": "马致远",
        "content": [
          "枯藤老树昏鸦，小桥流水人家。",
          "古道西风瘦马，夕阳西下，断肠人在天涯。"
        ],
        "time": "[元]",
        "title": "《天净沙秋思》"
      },
      {
        "author": "李白",
        "content": [
          "峨眉山月半轮秋，影入平羌江水流。",
          "夜发清溪向三峡，思君不见下渝州。"
        ],
        "time": "[唐]",
        "title": "《峨眉山月歌》"
      },
      {
        "author": "杜甫",
        "content": [
          "岐王宅里寻常见，崔九堂前几度闻。",
          "正是江南好风景，落花时节又逢君。"
        ],
        "time": "[唐]",
        "title": "《江南逢李龟年》"
      },
      {
        "author": "岑参",
        "content": [
          "强欲登高去，无人送酒来。",
          "遥怜故园菊，应傍战场开。"
        ],
        "time": "[唐]",
        "title": "《行军九日思长安故园》"
      },
      {
        "author": "李益",
        "content": [
          "回乐峰前沙似雪，受降城下月如霜。",
          "不知何处吹芦管，一夜征人尽望乡。"
        ],
        "time": "[唐]",
        "title": "《夜上受降城闻笛》"
      },
      {
        "author": "刘禹锡",
        "content": [
          "自古逢秋悲寂寥，我言秋日胜春朝。",
          "晴空一鹤排云上，便引诗情到碧霄。"
        ],
        "time": "[唐]",
        "title": "《秋词》"
      },
      {
        "author": "李商隐",
        "content": [
          "君问归期未有期，巴山夜雨涨秋池。",
          "何当共剪西窗烛，却话巴山夜雨时。"
        ],
        "time": "[唐]",
        "title": "《夜雨寄北》"
      },
      {
        "author": "陆游",
        "content": [
          "风卷江湖雨暗村，四山声作海涛翻。",
          "溪柴火软蛮毡暖，我与狸奴不出门。",
          "僵卧孤村不自哀，尚思为国戍轮台。",
          "夜阑卧听风吹雨，铁马冰河入梦来。"
        ],
        "time": "[宋]",
        "title": "《十一月四日风雨大作》"
      },
      {
        "author": "谭嗣同",
        "content": [
          "终古高云簇此城，",
          "秋风吹散马蹄声。",
          "河流大野犹嫌束，",
          "山入潼关不解平。"
        ],
        "time": "[清]",
        "title": "《潼关》"
      }
    ]
  },
  {
    "_id": "9puqiTM33KIbSlHgltfnSf9eEbuZuibubd7Auexy271t6g4h",
    "grade": "七年级下册",
    "image": "http://pics.shicimingju.com/cate/1573197484875.jpg?x-oss-process=image/resize,m_lfit,h_200,w_200",
    "poetrys": [
      {
        "author": "南北无名",
        "content": [
          "唧唧复唧唧，木兰当户织。",
          "不闻机杼声，唯闻女叹息。",
          "问女何所思，问女何所忆。",
          "女亦无所思，女亦无所忆。",
          "昨夜见军帖，可汗大点兵，",
          "军书十二卷，卷卷有爷名。",
          "阿爷无大儿，木兰无长兄，",
          "愿为市鞍马，从此替爷征。",
          "东市买骏马，西市买鞍鞯，",
          "南市买辔头，北市买长鞭。",
          "旦辞爷娘去，暮宿黄河边。",
          "不闻爷娘唤女声，但闻黄河流水鸣溅溅。",
          "旦辞黄河去，暮至黑山头。",
          "不闻爷娘唤女声，但闻燕山胡骑鸣啾啾。",
          "万里赴戎机，关山度若飞。",
          "朔气传金柝，寒光照铁衣。",
          "将军百战死，壮士十年归。",
          "归来见天子，天子坐明堂。",
          "策勋十二转，赏赐百千强。",
          "可汗问所欲，木兰不用尚书郎，",
          "愿驰千里足，送儿还故乡。",
          "爷娘闻女来，出郭相扶将。",
          "阿姊闻妹来，当户理红妆。",
          "小弟闻姊来，磨刀霍霍向猪羊。",
          "开我东阁门，坐我西阁床。",
          "脱我战时袍，着我旧时裳。",
          "当窗理云鬓，对镜帖花黄。",
          "出门看火伴，火伴皆惊忙。",
          "同行十二年，不知木兰是女郎。",
          "雄兔脚扑朔，雌兔眼迷离。",
          "两兔傍地走，安能辨我是雄雌。"
        ],
        "time": "[南北朝]",
        "title": "《木兰辞》"
      },
      {
        "author": "王维",
        "content": [
          "独坐幽篁里，弹琴复长啸。",
          "深林人不知，明月来相照。"
        ],
        "time": "[唐]",
        "title": "《竹里馆》"
      },
      {
        "author": "李白",
        "content": [
          "谁家玉笛暗飞声，散入春风满洛城。",
          "此夜曲中闻折柳，何人不起故园情。"
        ],
        "time": "[唐]",
        "title": "《春夜洛城闻笛》"
      },
      {
        "author": "岑参",
        "content": [
          "故园东望路漫漫，双袖龙钟泪不干。",
          "马上相逢无纸笔，凭君传语报平安。"
        ],
        "time": "[唐]",
        "title": "《逢入京使》"
      },
      {
        "author": "韩愈",
        "content": [
          "草树知春不久归，百般红紫斗芳菲。",
          "杨花榆荚无才思，惟解漫天作雪飞。"
        ],
        "time": "[唐]",
        "title": "《晚春》"
      },
      {
        "author": "陈子昂",
        "content": [
          "前不见古人，后不见来者。",
          "念天地之悠悠，独怆然而涕下。"
        ],
        "time": "[唐]",
        "title": "《登幽州台歌》"
      },
      {
        "author": "杜甫",
        "content": [
          "岱宗夫如何，齐鲁青未了。",
          "造化钟神秀，阴阳割昏晓。",
          "荡胸生曾云，决眦入归鸟。",
          "会当凌绝顶，一览众山小。"
        ],
        "time": "[唐]",
        "title": "《望岳》"
      },
      {
        "author": "王安石",
        "content": [
          "飞来山上千寻塔，闻说鸡鸣见日升。(飞来山一作：飞来峰)",
          "不畏浮云遮望眼，只缘身在最高层。(只缘一作：自缘)"
        ],
        "time": "[宋]",
        "title": "《登飞来峰》"
      },
      {
        "author": "陆游",
        "content": [
          "莫笑农家腊酒浑，丰年留客足鸡豚。",
          "山重水复疑无路，柳暗花明又一村。",
          "箫鼓追随春社近，衣冠简朴古风存。",
          "从今若许闲乘月，拄杖无时夜叩门。"
        ],
        "time": "[宋]",
        "title": "《游山西村》"
      },
      {
        "author": "龚自珍",
        "content": [
          "浩荡离愁白日斜，",
          "吟鞭东指即天涯。",
          "落红不是无情物，",
          "化作春泥更护花。"
        ],
        "time": "[清]",
        "title": "《己亥杂诗》"
      },
      {
        "author": "杜牧",
        "content": [
          "烟笼寒水月笼沙，夜泊秦淮近酒家。",
          "商女不知亡国恨，隔江犹唱后庭花。"
        ],
        "time": "[唐]",
        "title": "《泊秦淮》"
      },
      {
        "author": "李商隐",
        "content": [
          "宣室求贤访逐臣，贾生才调更无伦。",
          "可怜夜半虚前席，不问苍生问鬼神。"
        ],
        "time": "[唐]",
        "title": "《贾生》"
      },
      {
        "author": "杨万里",
        "content": [
          "後山勒水向东驰，却被前山勒向西。",
          "道是水柔无性气，急声声怒慢声悲。"
        ],
        "time": "[宋]",
        "title": "《过松源，晨炊漆公店六首》"
      },
      {
        "author": "赵师秀",
        "content": [
          "黄梅时节家家雨，青草池塘处处蛙。",
          "有约不来过夜半，闲敲棋子落灯花。"
        ],
        "time": "[宋]",
        "title": "《约客》"
      }
    ]
  },
  {
    "_id": "fKnIcDvpLahztxkzEfu5WD2uQukZbvYFJo1iyN0VbfxML91E",
    "grade": "八年级上册",
    "image": "http://pics.shicimingju.com/cate/1573197635996.jpg?x-oss-process=image/resize,m_lfit,h_200,w_200",
    "poetrys": [
      {
        "author": "王绩",
        "content": [
          "东皋薄暮望，徙倚欲何依？",
          "树树皆秋色，山山唯落晖。",
          "牧人驱犊返，猎马带禽归。",
          "相顾无相识，长歌怀采薇。"
        ],
        "time": "[唐]",
        "title": "《野望》"
      },
      {
        "author": "崔颢",
        "content": [
          "昔人已乘黄鹤去，此地空余黄鹤楼。",
          "黄鹤一去不复返，白云千载空悠悠。",
          "晴川历历汉阳树，芳草萋萋鹦鹉洲。",
          "日暮乡关何处是？烟波江上使人愁。"
        ],
        "time": "[唐]",
        "title": "《黄鹤楼》"
      },
      {
        "author": "王维",
        "content": [
          "单车欲问边，属国过居延。",
          "征蓬出汉塞，归雁入胡天。",
          "大漠孤烟直，长河落日圆。",
          "萧关逢候骑，都护在燕然。"
        ],
        "time": "[唐]",
        "title": "《使至塞上》"
      },
      {
        "author": "李白",
        "content": [
          "渡远荆门外，来从楚国游。",
          "山随平野尽，江入大荒流。",
          "月下飞天境，云生结海楼。",
          "仍怜故乡水，万里送行舟。"
        ],
        "time": "[唐]",
        "title": "《渡荆门送别》"
      },
      {
        "author": "白居易",
        "content": [
          "孤山寺北贾亭西，水面初平云脚低。",
          "几处早莺争暖树，谁家新燕啄春泥。",
          "乱花渐欲迷人眼，浅草才能没马蹄。",
          "最爱湖东行不足，绿杨阴里白沙堤。"
        ],
        "time": "[唐]",
        "title": "《钱塘湖春行》"
      },
      {
        "author": "汉无名氏",
        "content": [
          "庭中有奇树，绿叶发华滋。",
          "攀条折其荣，将以遗所思。",
          "馨香盈怀袖，路远莫致之。",
          "此物何足贵，但感别经时。"
        ],
        "time": "[汉]",
        "title": "《古诗十九首》"
      },
      {
        "author": "曹操",
        "content": [
          "神龟虽寿，犹有竟时。",
          "腾蛇乘雾，终为土灰。(腾一作：螣)",
          "老骥伏枥，志在千里。",
          "烈士暮年，壮心不已。",
          "盈缩之期，不但在天；",
          "养怡之福，可得永年。",
          "幸甚至哉，歌以咏志。"
        ],
        "time": "[魏晋]",
        "title": "《龟虽寿》"
      },
      {
        "author": "刘桢",
        "content": [
          "亭亭山上松，瑟瑟谷中风。",
          "风声一何盛，松枝一何劲。",
          "冰霜正惨凄，终岁常端正。",
          "岂不罹凝寒，松柏有本性。"
        ],
        "time": "[魏晋]",
        "title": "《赠从弟》"
      },
      {
        "author": "曹植",
        "content": [
          "八方各异气。",
          "千里殊风雨。",
          "剧哉边海民。",
          "寄身于草墅。",
          "妻子象禽兽。",
          "行止依林阻。",
          "柴门何萧条。",
          "狐兔翔我宇。"
        ],
        "time": "[魏晋]",
        "title": "《泰山梁甫行》"
      },
      {
        "author": "陶渊明",
        "content": [
          "结庐在人境，而无车马喧。",
          "问君何能尔？心远地自偏。",
          "采菊东篱下，悠然见南山。",
          "山气日夕佳，飞鸟相与还。",
          "此中有真意，欲辨已忘言。(辨通：辩)"
        ],
        "time": "[魏晋]",
        "title": "《饮酒其五》"
      },
      {
        "author": "杜甫",
        "content": [
          "国破山河在，城春草木深。",
          "感时花溅泪，恨别鸟惊心。",
          "烽火连三月，家书抵万金。",
          "白头搔更短，浑欲不胜簪。"
        ],
        "time": "[唐]",
        "title": "《春望》"
      },
      {
        "author": "李贺",
        "content": [
          "黑云压城城欲摧，甲光向日金鳞开。(向日一作：向月)",
          "角声满天秋色里，塞上燕脂凝夜紫。(塞上一作：塞土)",
          "半卷红旗临易水，霜重鼓寒声不起。",
          "报君黄金台上意，提携玉龙为君死！"
        ],
        "time": "[唐]",
        "title": "《雁门太守行》"
      },
      {
        "author": "杜牧",
        "content": [
          "折戟沉沙铁未销，自将磨洗认前朝。",
          "东风不与周郎便，铜雀春深锁二乔。"
        ],
        "time": "[唐]",
        "title": "《赤壁》"
      },
      {
        "author": "李清照",
        "content": [
          "天接云涛连晓雾。星河欲转千帆舞。仿佛梦魂归帝所。闻天语。殷勤问我归何处。",
          "我报路长嗟日暮。学诗谩有惊人句。九万里风鹏正举。风休住。蓬舟吹取三山去。"
        ],
        "time": "[宋]",
        "title": "《渔家傲·天接云涛连晓雾》"
      },
      {
        "author": "晏殊",
        "content": [
          "一曲新词酒一杯，",
          "去年天气旧亭台，[1]",
          "夕阳西下几时回。",
          "无可奈何花落去，",
          "似曾相识燕归来。",
          "小园香径独徘徊。[2]"
        ],
        "time": "[宋]",
        "title": "《浣溪沙·一曲新词酒一杯》"
      },
      {
        "author": "欧阳修",
        "content": [
          "轻舟短棹西湖好，",
          "绿水逶迤，芳草长堤。",
          "隐隐笙歌处处随。",
          "无风水面琉璃滑，",
          "不觉船移。",
          "微动涟漪，惊起沙禽掠岸飞。"
        ],
        "time": "[宋]",
        "title": "《采桑子·轻舟短棹西湖好》"
      },
      {
        "author": "朱敦儒",
        "content": [
          "金陵城上西楼。倚清秋。万里夕阳垂地、大江流。",
          "中原乱。簪樱散。几时收。试倩悲风吹泪、过扬州。"
        ],
        "time": "[宋]",
        "title": "《相见欢·金陵城上西楼》"
      },
      {
        "author": "李清照",
        "content": [
          "常记溪亭日暮，沉醉不知归路，",
          "兴尽晚回舟，误入藕花深处。",
          "争渡，争渡，惊起一滩鸥鹭。"
        ],
        "time": "[宋]",
        "title": "《如梦令·常记溪亭日暮》"
      }
    ]
  },
  {
    "_id": "cqJVVbczd2ByWevWi2spYtRxYdty8VUTtblDTdlppAdi39yg",
    "grade": "八年级下册",
    "image": "http://pics.shicimingju.com/cate/1573200957563.jpg?x-oss-process=image/resize,m_lfit,h_200,w_200",
    "poetrys": [
      {
        "author": "诗经",
        "content": [
          "关关雎鸠，在河之洲。",
          "窈窕淑女，君子好逑。",
          "参差荇菜，左右流之。",
          "窈窕淑女，寤寐求之。",
          "求之不得，寤寐思服。",
          "悠哉悠哉，辗转反侧。",
          "参差荇菜，左右采之。",
          "窈窕淑女，琴瑟友之。",
          "参差荇菜，左右芼[1]之。",
          "窈窕淑女，钟鼓乐之。"
        ],
        "time": "[先秦]",
        "title": "《关雎》"
      },
      {
        "author": "诗经",
        "content": [
          "蒹葭苍苍，白露为霜。所谓伊人，在水一方。",
          "溯洄从之，道阻且长；溯游从之，宛在水中央。",
          "蒹葭凄凄，白露未晞[1]。所谓伊人，在水之湄。",
          "溯洄从之，道阻且跻；溯游从之，宛在水中坻。",
          "蒹葭采采，白露未已，所谓伊人，在水之涘[2]。",
          "溯洄从之，道阻且右；溯游从之，宛在水中沚[3]。"
        ],
        "time": "[先秦]",
        "title": "《蒹葭》"
      },
      {
        "author": "李之仪",
        "content": [
          "我住长江头，君住长江尾。",
          "日日思君不见君，共饮长江水。",
          "此水几时休，此恨何时已。",
          "只愿君心似我心，定不负相思意。"
        ],
        "time": "[宋]",
        "title": "《卜算子·我住长江头》"
      },
      {
        "author": "诗经",
        "content": [
          "式微[1]，式微！胡不归？",
          "微君之故，胡为乎中露！",
          "式微，式微！胡不归？",
          "微君之躬，胡为乎泥中！"
        ],
        "time": "[先秦]",
        "title": "《式微》"
      },
      {
        "author": "诗经",
        "content": [
          "青青子衿，悠悠我心。纵我不往，子宁不嗣音？",
          "青青子佩，悠悠我思。纵我不往，子宁不来？",
          "挑兮达兮，在城阙兮。一日不见，如三月兮。"
        ],
        "time": "[先秦]",
        "title": "《子衿》"
      },
      {
        "author": "王勃",
        "content": [
          "城阙辅三秦，风烟望五津。",
          "与君离别意，同是宦游人。",
          "海内存知已，天涯若比邻。",
          "无为在歧路，儿女共沾巾。"
        ],
        "time": "[唐]",
        "title": "《送杜少府之任蜀川》"
      },
      {
        "author": "孟浩然",
        "content": [
          "八月湖水平，涵虚混太清。",
          "气蒸云梦泽，波撼岳阳城。",
          "欲济无舟楫，端居耻圣明。",
          "坐观垂钓者，徒有羡鱼情。"
        ],
        "time": "[唐]",
        "title": "《临洞庭上张丞相》"
      },
      {
        "author": "杜甫",
        "content": [
          "八月秋高风怒号，卷我屋上三重茅。",
          "茅飞渡江洒江郊，高者挂罥长林梢，下者飘转沉塘坳。",
          "南村群童欺我老无力，忍能对面为盗贼，公然抱茅入竹去。",
          "唇焦口燥呼不得，归来倚杖自叹息。",
          "俄顷风定云墨色，秋天漠漠向昏黑。",
          "布衾多年冷似铁，娇儿恶卧踏里裂。",
          "床头屋漏无干处，雨脚如麻未断绝。",
          "自经丧乱少睡眠，长夜沾湿何由彻？",
          "安得广厦千万间，大庇天下寒士俱欢颜，风雨不动安如山！",
          "呜呼！何时眼前突兀见此屋，吾庐独破受冻死亦足！"
        ],
        "time": "[唐]",
        "title": "《茅屋为秋风所破歌》"
      },
      {
        "author": "白居易",
        "content": [
          "卖炭翁，",
          "伐薪烧炭南山中。",
          "满面尘灰烟火色，",
          "两鬓苍苍十指黑。",
          "卖炭得钱何所营？",
          "身上衣裳口中食。",
          "可怜身上衣正单，",
          "心忧炭贱愿天寒。",
          "夜来城外一尺雪，",
          "晓驾炭车辗冰辙。",
          "牛困人饥日已高，",
          "市南门外泥中歇。",
          "翩翩两骑来是谁？",
          "黄衣使者白衫儿。",
          "手把文书口称敕，",
          "回车叱牛牵向北。",
          "一车炭，",
          "千余斤，",
          "官使驱将惜不得。",
          "半匹红纱一丈绫，",
          "系向牛头充炭直。"
        ],
        "time": "[唐]",
        "title": "《卖炭翁》"
      },
      {
        "author": "常建",
        "content": [
          "清晨入古寺，初日照高林。",
          "曲径通幽处，禅房花木深。",
          "山光悦鸟性，潭影空人心。",
          "万籁此俱寂，唯闻钟磬音。(版本一)",
          "清晨入古寺，初日明高林。",
          "竹径通幽处，禅房花木深。",
          "山光悦鸟性，潭影空人心。",
          "万籁此都寂，但馀钟磬音。(版本二)(馀通：余)"
        ],
        "time": "[唐]",
        "title": "《题破山寺后禅院》"
      },
      {
        "author": "李白",
        "content": [
          "青山横北郭，白水绕东城。",
          "此地一为别，孤蓬万里征。",
          "浮云游子意，落日故人情。",
          "挥手自兹去，萧萧班马鸣。"
        ],
        "time": "[唐]",
        "title": "《送友人》"
      },
      {
        "author": "苏轼",
        "content": [
          "缺月挂疏桐，漏断人初静。",
          "时见幽人独往来，缥缈孤鸿影。(时见一作：谁见)",
          "惊起却回头，有恨无人省。",
          "拣尽寒枝不肯栖，寂寞沙洲冷。"
        ],
        "time": "[宋]",
        "title": "《卜算子黄州定慧院寓居作》"
      },
      {
        "author": "陆游",
        "content": [
          "驿外断桥边，寂寞开无主。",
          "已是黄昏独自愁，更著风和雨。",
          "无意苦争春，一任群芳妒。",
          "零落成泥碾作尘，只有香如故。"
        ],
        "time": "[宋]",
        "title": "《卜算子咏梅》"
      }
    ]
  },
  {
    "_id": "A9yAscTGkK1oaS1SEDXDIYTutqPQq2HHipHb2gSGbDD2EBwh",
    "grade": "九年级上册",
    "image": "http://pics.shicimingju.com/cate/1573200985056.jpg?x-oss-process=image/resize,m_lfit,h_200,w_200",
    "poetrys": [
      {
        "author": "毛泽东",
        "content": [
          "北国风光，千里冰封，万里雪飘。",
          "望长城内外，惟馀莽莽；",
          "大河上下，顿失滔滔。",
          "山舞银蛇，原驰蜡象，欲与天公试比高。",
          "须晴日，看红妆素裹，分外妖娆。",
          "江山如此多娇，",
          "引无数英雄竞折腰。",
          "惜秦皇汉武，略输文采；",
          "唐宗宋祖，稍逊风骚。",
          "一代天骄，成吉思汗，只识弯弓射大雕。",
          "俱往矣，数风流人物，还看今朝。"
        ],
        "time": "[现代]",
        "title": "《沁园春·雪》"
      },
      {
        "author": "李白",
        "content": [
          "金樽清酒斗十千，玉盘珍羞直万钱。",
          "停杯投箸不能食，拔剑四顾心茫然。",
          "欲渡黄河冰塞川，将登太行雪满山。",
          "闲来垂钓碧溪上，忽复乘舟梦日边。",
          "行路难，行路难，多歧路，今安在。",
          "长风破浪会有时，直挂云帆济沧海。"
        ],
        "time": "[唐]",
        "title": "《行路难其一》"
      },
      {
        "author": "刘禹锡",
        "content": [
          "巴山楚水凄凉地，二十三年弃置身。",
          "怀旧空吟闻笛赋，到乡翻似烂柯人。",
          "沉舟侧畔千帆过，病树前头万木春。",
          "今日听君歌一曲，暂凭杯酒长精神。"
        ],
        "time": "[唐]",
        "title": "《酬乐天扬州初逢席上见赠》"
      },
      {
        "author": "苏轼",
        "content": [
          "明月几时有，把酒问青天。",
          "不知天上宫阙，今夕是何年？",
          "我欲乘风归去，又恐琼楼玉宇，",
          "高处不胜寒。",
          "起舞弄清影，何似在人间！",
          "转朱阁，低绮户，照无眠。",
          "不应有恨，何事长向别时圆？",
          "人有悲欢离合，月有阴晴圆缺，",
          "此事古难全。",
          "但愿人长久，千里共婵娟。"
        ],
        "time": "[宋]",
        "title": "《水调歌头·明月几时有》"
      },
      {
        "author": "杜甫",
        "content": [
          "戍鼓断人行，秋边一雁声。",
          "露从今夜白，月是故乡明。",
          "有弟皆分散，无家问死生。",
          "寄书长不避，况乃未休兵。"
        ],
        "time": "[唐]",
        "title": "《月夜忆舍弟》"
      },
      {
        "author": "刘长卿",
        "content": [
          "三年谪宦此栖迟，万古惟留楚客悲。",
          "秋草独寻人去后，寒林空见日斜时。",
          "汉文有道恩犹薄，湘水无情吊岂知？",
          "寂寂江山摇落处，怜君何事到天涯！"
        ],
        "time": "[唐]",
        "title": "《长沙过贾谊宅》"
      },
      {
        "author": "韩愈",
        "content": [
          "一封朝奏九重天，夕贬朝阳路八千。",
          "欲为圣明除弊事，肯将衰朽惜残年。",
          "云横秦岭家何在，雪拥蓝关马不前。",
          "知汝远来应有意，好收吾骨瘴江边。"
        ],
        "time": "[唐]",
        "title": "《左迁至蓝关侄孙湘》"
      },
      {
        "author": "温庭筠",
        "content": [
          "晨起动征铎，客行悲故乡。",
          "鸡声茅店月，人迹板桥霜。",
          "槲叶落山路，枳花明驿墙。",
          "因思杜陵梦，凫雁满回塘。"
        ],
        "time": "[唐]",
        "title": "《商山早行》"
      },
      {
        "author": "许浑",
        "content": [
          "一上高城万里愁，蒹葭杨柳似汀洲。",
          "溪云初起日沉阁，山雨欲来风满楼。",
          "鸟下绿芜秦苑夕，蝉鸣黄叶汉宫秋。",
          "行人莫问当年事，故国东来渭水流。"
        ],
        "time": "[唐]",
        "title": "《咸阳城东楼》"
      },
      {
        "author": "李商隐",
        "content": [
          "相见时难别亦难，东风无力百花残。",
          "春蚕到死丝方尽，蜡炬成灰泪始干。",
          "晓镜但愁云鬓改，夜吟应觉月光寒。",
          "蓬山此去无多路，青鸟殷勤为探看。"
        ],
        "time": "[唐]",
        "title": "《无题》"
      },
      {
        "author": "秦观",
        "content": [
          "树绕村庄，",
          "水满陂塘。",
          "倚东风、豪兴徜徉。",
          "小园几许，",
          "收尽春光。",
          "有桃花红，李花白，",
          "菜花黄。",
          "远远围墙，",
          "隐隐茅堂。",
          "飏青旗、流水桥旁。",
          "偶然乘兴，",
          "步过东冈。",
          "正莺儿啼，",
          "燕儿舞，蝶儿忙。"
        ],
        "time": "[宋]",
        "title": "《行香子·树绕村庄》"
      },
      {
        "author": "辛弃疾",
        "content": [
          "少年不识愁滋味，爱上层楼。爱上层楼。为赋新词强说愁。",
          "而今识尽愁滋味，欲说还休。欲说还休。却道天凉好个秋。"
        ],
        "time": "[宋]",
        "title": "《丑奴儿书博山道中壁》"
      }
    ]
  },
  {
    "_id": "wFr7mwG9bi9GMhFbOvGyIH61IMLd3q78kZGXgNkvgXlwF1xR",
    "grade": "九年级下册",
    "image": "http://pics.shicimingju.com/cate/1573201544093.jpg?x-oss-process=image/resize,m_lfit,h_200,w_200",
    "poetrys": [
      {
        "author": "陈毅",
        "content": [
          "断头今日意如何？创业艰难百战多。",
          "此去泉台招旧部，旌旗十万斩阎罗。",
          "南国烽烟正十年，此头须向国门悬。",
          "后死诸君多努力，捷报飞来当纸钱。",
          "投生革命即为家，血雨腥风应有涯。",
          "取义成仁今日事，人间遍种自由花。"
        ],
        "time": "[现代]",
        "title": "《梅岭三章》"
      },
      {
        "author": "范仲淹",
        "content": [
          "塞下秋来风景异，衡阳雁去无留意。四面边声连角起。千嶂里，长烟落日孤城闭。",
          "浊酒一杯家万里，燕然未勒归无计，羌管悠悠霜满地。人不寐，将军白发征夫泪。"
        ],
        "time": "[宋]",
        "title": "《渔家傲·塞下秋来风景异》"
      },
      {
        "author": "苏轼",
        "content": [],
        "time": "[宋]",
        "title": "《江神子/江城子密州出猎》"
      },
      {
        "author": "辛弃疾",
        "content": [
          "醉里挑灯看剑，梦回吹角连营。八百里分麾下炙，五十弦翻塞外声。沙场秋点兵。",
          "马作的卢飞快，弓如霹雳弦惊。了却君王天下事，赢得生前身后名。可怜白发生。"
        ],
        "time": "[宋]",
        "title": "《破阵子为陈同甫赋壮词以寄》"
      },
      {
        "author": "秋瑾",
        "content": [
          "小住京华，早又是，中秋佳节。",
          "为篱下，黄花开遍，秋容如拭。",
          "四面歌残终破楚，",
          "八年风味独思浙。",
          "苦将侬，强派作蛾眉，殊未屑！",
          "身不得，男儿列；",
          "心却比，男儿烈！",
          "算平生肝胆，因人常热，",
          "俗夫胸襟谁识我？",
          "英雄末路当磨折。",
          "莽红尘，何处觅知音，青衫湿！"
        ],
        "time": "[近代]",
        "title": "《满江红·小住京华》"
      },
      {
        "author": "苏轼",
        "content": [
          "莫听穿林打叶声，何妨吟啸且徐行。",
          "竹杖芒鞋轻胜马，谁怕？一蓑烟雨任平生。",
          "料峭春风吹酒醒，微冷，山头斜照却相迎。",
          "回首向来萧瑟处，归去，也无风雨也无晴。"
        ],
        "time": "[宋]",
        "title": "《定风波·莫听穿林打叶声》"
      },
      {
        "author": "陈与义",
        "content": [
          "忆昔午桥桥上饮，坐中多是豪英。长沟流月去无声。杏花疏影里，吹笛到天明。",
          "二十余年如一梦，此身虽在堪惊。闲登小阁看新晴。古今多少事，渔唱起三更。"
        ],
        "time": "[宋]",
        "title": "《临江仙夜登小阁，忆洛中旧游》"
      },
      {
        "author": "辛弃疾",
        "content": [
          "一轮秋影转金波。飞镜又重磨。把酒问姮娥。被白发、欺人奈何。乘风好去，长空万里，直下看山河。斫去桂婆娑。人道是、清光更多。"
        ],
        "time": "[宋]",
        "title": "《太常引·一轮秋影转金波》"
      },
      {
        "author": "纳兰性德",
        "content": [
          "身向云山那畔行。北风吹断马嘶声。深秋远塞若为情。",
          "一抹晚烟荒戍垒，半竿斜日旧关城。古今幽恨几时平。"
        ],
        "time": "[清]",
        "title": "《浣溪沙》"
      },
      {
        "author": "两汉乐府",
        "content": [
          "十五从军征，八十始得归。",
          "道逢乡里人：家中有阿谁？",
          "遥看是君家，松柏冢累累。",
          "兔从狗窦入，雉从梁上飞。",
          "中庭生旅谷，井上生旅葵。",
          "舂谷持作饭，采葵持作羹。",
          "羹饭一时熟，不知贻阿谁！",
          "出门东向看，泪落沾我衣。"
        ],
        "time": "[汉]",
        "title": "《十五从军征》"
      },
      {
        "author": "岑参",
        "content": [
          "北风卷地白草折，胡天八月即飞雪。",
          "忽如一夜春风来，千树万树梨花开。",
          "散入珠帘湿罗幕，狐裘不暖锦衾薄。",
          "将军角弓不得控，都护铁衣冷犹著。",
          "瀚海阑干百丈冰，愁云惨淡万里凝。",
          "中军置酒饮归客，胡琴琵琶与羌笛。",
          "纷纷暮雪下辕门，风掣红旗冻不翻。",
          "轮台东门送君去，去时雪满天山路。",
          "山回路转不见君，雪上空留马行处。"
        ],
        "time": "[唐]",
        "title": "《白雪歌送武判官归京》"
      },
      {
        "author": "辛弃疾",
        "content": [
          "何处望神州，满眼风光北固楼。",
          "千古兴亡多少事，",
          "悠悠，不尽长江滚滚流。",
          "年少万兜鍪，坐断东南战未休。",
          "天下英雄谁敌手？",
          "曹刘，生子当如孙仲谋。"
        ],
        "time": "[宋]",
        "title": "《南乡子登京口北固亭有怀》"
      },
      {
        "author": "文天祥",
        "content": [
          "辛苦遭逢起一经，干戈寥落四周星。",
          "山河破碎风飘絮，身世浮沉雨打萍。",
          "惶恐滩头说惶恐，零丁洋里叹零丁。",
          "人生自古谁无死，留取丹心照汗青。"
        ],
        "time": "[宋]",
        "title": "《过零丁洋》"
      },
      {
        "author": "张养浩",
        "content": [
          "峰峦如聚，波涛如怒，山河表里潼关路。望西都，意踌躇。",
          "伤心秦汉经行处，宫阙万间都做了土。兴，百姓苦；亡，百姓苦！"
        ],
        "time": "[元]",
        "title": "《山坡羊潼关怀古》"
      },
      {
        "author": "文天祥",
        "content": [
          "梅花南北路，风雨湿征衣。",
          "出岭同谁出？归乡如不归！",
          "山河千古在，城郭一时非。",
          "饿死真吾志，梦中行采薇。"
        ],
        "time": "[宋]",
        "title": "《南安军》"
      },
      {
        "author": "夏完淳",
        "content": [
          "三年羁旅客，今日又南冠。",
          "无限河山泪，谁言天地宽！(河山一作：山河)",
          "已知泉路近，欲别故乡难。",
          "毅魄归来日，灵旗空际看。"
        ],
        "time": "[明]",
        "title": "《别云间》"
      },
      {
        "author": "王磐",
        "content": [
          "喇叭，锁哪，曲儿小，腔儿大。",
          "官船来往乱如麻，全仗你抬身价。",
          "军听了军愁，民听了民怕，",
          "那里去辨什么真共假？",
          "眼见的吹翻了这家，吹伤了那家，",
          "只吹的水尽鹅飞罢。"
        ],
        "time": "[明]",
        "title": "《中吕·朝天子》"
      }
    ]
  }
]
