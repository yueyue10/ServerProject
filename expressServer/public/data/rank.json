[
  {
    "author": "李白",
    "content": [
      "君不见黄河之水天上来，奔流到海不复回。",
      "君不见高堂明镜悲白发，朝如青丝暮成雪。",
      "人生得意须尽欢，莫使金樽空对月。",
      "天生我材必有用，千金散尽还复来。",
      "烹羊宰牛且为乐，会须一饮三百杯。",
      "岑夫子，丹丘生，将进酒，杯莫停。",
      "与君歌一曲，请君为我侧耳听。",
      "钟鼓馔玉不足贵，但愿长醉不复醒。",
      "古来圣贤皆寂寞，惟有饮者留其名。",
      "陈王昔时宴平乐，斗酒十千恣欢谑。",
      "主人何为言少钱，径须沽取对君酌。",
      "五花马，千金裘，",
      "呼儿将出换美酒，与尔同销万古愁。"
    ],
    "index": "1",
    "pic": "http://www.shicimingju.com/pics/item/25739.jpg",
    "time": "[唐]",
    "title": "《将进酒·君不见黄河之水天上来》"
  },
  {
    "author": "苏轼",
    "content": [
      "十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。",
      "夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜，短松冈。"
    ],
    "index": "2",
    "pic": "http://www.shicimingju.com/pics/item/35180.jpg",
    "time": "[宋]",
    "title": "《江城子乙卯正月二十日夜记梦》"
  },
  {
    "author": "苏轼",
    "content": [
      "莫听穿林打叶声，何妨吟啸且徐行。",
      "竹杖芒鞋轻胜马，谁怕？一蓑烟雨任平生。",
      "料峭春风吹酒醒，微冷，山头斜照却相迎。",
      "回首向来萧瑟处，归去，也无风雨也无晴。"
    ],
    "index": "3",
    "pic": "http://www.shicimingju.com/pics/item/35078.jpg",
    "time": "[宋]",
    "title": "《定风波·莫听穿林打叶声》"
  },
  {
    "author": "白居易",
    "content": [
      "汉皇重色思倾国，御宇多年求不得。",
      "杨家有女初长成，养在深闺人未识。",
      "天生丽质难自弃，一朝选在君王侧。",
      "回眸一笑百媚生，六宫粉黛无颜色。",
      "春寒赐浴华清池，温泉水滑洗凝脂。",
      "侍儿扶起娇无力，始是新承恩泽时。",
      "云鬓花颜金步摇，芙蓉帐暖度春宵。",
      "春宵苦短日高起，从此君王不早朝。",
      "承欢侍宴无闲暇，春从春游夜专夜。",
      "后宫佳丽三千人，三千宠爱在一身。",
      "金屋妆成娇侍夜，玉楼宴罢醉和春。",
      "姊妹弟兄皆列士，可怜光采生门户。",
      "遂令天下父母心，不重生男重生女。",
      "骊宫高处入青云，仙乐风飘处处闻。",
      "缓歌慢舞凝丝竹，尽日君王看不足。",
      "渔阳鼙鼓动地来，惊破霓裳羽衣曲。",
      "九重城阙烟尘生，千乘万骑西南行。",
      "翠华摇摇行复止，西出都门百余里。",
      "六军不发无奈何，宛转蛾眉马前死。",
      "花钿委地无人收，翠翅金雀玉搔头。",
      "君王掩面救不得，回看血泪相和流。",
      "黄埃散漫风萧索，云栈萦纡登剑阁。",
      "峨嵋山下少人行，旌旗无光日色薄。",
      "蜀江水碧蜀山青，圣主朝朝暮暮情。",
      "行宫见月伤心色，夜雨闻铃断肠声。",
      "天旋地转回龙驭，至此踌躇不能去。",
      "马嵬坡下泥土中，不见玉颜空死处。",
      "君臣相顾尽沾衣，东望都门信马归。",
      "归来池苑皆依旧，太液芙蓉未央柳。",
      "芙蓉如面柳如眉，对此如何不泪垂。",
      "春风桃李花开日，秋雨梧桐叶落时。",
      "西宫南内多秋草，落叶满阶红不扫。",
      "梨园弟子白发新，椒房阿监青娥老。",
      "夕殿萤飞思悄然，孤灯挑尽未成眠。",
      "迟迟钟鼓初长夜，耿耿星河欲曙天。",
      "鸳鸯瓦冷霜华重，翡翠衾寒谁与共。",
      "悠悠生死别经年，魂魄不曾来入梦。",
      "临邛道士鸿都客，能以精诚致魂魄。",
      "为感君王辗转思，遂教方士殷勤觅。",
      "排空驭气奔如电，升天入地求之遍。",
      "上穷碧落下黄泉，两处茫茫皆不见。",
      "忽闻海上有仙山，山在虚无缥缈间。",
      "楼阁玲珑五云起，其中绰约多仙子。",
      "中有一人字太真，雪肤花貌参差是。",
      "金阙西厢叩玉扇，转教小玉报双成。",
      "闻道汉家天子使，九华帐里梦魂惊。",
      "揽衣推枕起徘徊，珠箔银屏迤逦开。",
      "云髻半偏新睡觉，花冠不整下堂来。",
      "风吹仙袂飘飖举，犹似霓裳羽衣舞。",
      "玉容寂寞泪阑干，梨花一枝春带雨。",
      "含情凝睇谢君王，一别音容两渺茫。",
      "昭阳殿里恩爱绝，蓬莱宫中日月长。",
      "回头下望人寰处，不见长安见尘雾。",
      "唯将旧物表深情，钿合金钗寄将去。",
      "钗留一股合一扇，钗擘黄金合分钿。",
      "但教心似金钿坚，天上人间会相见。",
      "临别殷勤重寄词，词中有誓两心知。",
      "七月七日长生殿，夜半无人私语时。",
      "在天愿作比翼鸟，在地愿为连理枝。",
      "天长地久有时尽，此恨绵绵无绝期。"
    ],
    "index": "4",
    "pic": "http://www.shicimingju.com/pics/item/20576.jpg",
    "time": "[唐]",
    "title": "《长恨歌》"
  },
  {
    "author": "苏轼",
    "content": [
      "大江东去，浪淘尽，千古风流人物。",
      "故垒西边，人道是，三国周郎赤壁。",
      "乱石穿空，惊涛拍岸，卷起千堆雪。",
      "江山如画，一时多少豪杰。",
      "遥想公瑾当年，小乔初嫁了，雄姿英发。",
      "羽扇纶巾，谈笑间，樯橹灰飞烟灭。",
      "故国神游，多情应笑我，早生华发。",
      "人生如梦，一尊还酹江月。"
    ],
    "index": "5",
    "pic": "http://www.shicimingju.com/pics/item/3710.jpg",
    "time": "[宋]",
    "title": "《念奴娇赤壁怀古》"
  },
  {
    "author": "苏轼",
    "content": [
      "明月几时有，把酒问青天。",
      "不知天上宫阙，今夕是何年？",
      "我欲乘风归去，又恐琼楼玉宇，",
      "高处不胜寒。",
      "起舞弄清影，何似在人间！",
      "转朱阁，低绮户，照无眠。",
      "不应有恨，何事长向别时圆？",
      "人有悲欢离合，月有阴晴圆缺，",
      "此事古难全。",
      "但愿人长久，千里共婵娟。"
    ],
    "index": "6",
    "pic": "http://www.shicimingju.com/pics/item/35383.png",
    "time": "[宋]",
    "title": "《水调歌头·明月几时有》"
  },
  {
    "author": "李清照",
    "content": [
      "寻寻觅觅，冷冷清清，凄凄惨惨戚戚。",
      "乍暖还寒时候，最难将息。",
      "三杯两盏淡酒，怎敌他、晚来风急？",
      "雁过也，正伤心，却是旧时相识。",
      "满地黄花堆积。憔悴损，如今有谁堪摘？",
      "守着窗儿，独自怎生得黑？",
      "梧桐更兼细雨，到黄昏、点点滴滴。",
      "这次第，怎一个愁字了得！"
    ],
    "index": "7",
    "pic": "http://www.shicimingju.com/pics/item/3638.jpg",
    "time": "[宋]",
    "title": "《声声慢·寻寻觅觅》"
  },
  {
    "author": "白居易",
    "content": [
      "浔阳江头夜送客，枫叶荻花秋瑟瑟。",
      "主人下马客在船，举酒欲饮无管弦。",
      "醉不成欢惨将别，别时茫茫江浸月。",
      "忽闻水上琵琶声，主人忘归客不发。",
      "寻声暗问弹者谁，琵琶声停欲语迟。",
      "移船相近邀相见，添酒回灯重开宴。",
      "千呼万唤始出来，犹抱琵琶半遮面。",
      "转轴拨弦三两声，未成曲调先有情。",
      "弦弦掩抑声声思，似诉平生不得志。",
      "低眉信手续续弹，说尽心中无尽事。",
      "轻拢慢拈抹复挑，初为霓裳后六幺。",
      "大弦嘈嘈如急雨，小弦切切如私语。",
      "嘈嘈切切错杂弹，大珠小珠落玉盘。",
      "间关莺语花底滑，幽咽泉流冰下难。",
      "水泉冷涩弦凝绝，凝绝不通声暂歇。",
      "别有幽愁暗恨生，此时无声胜有声。",
      "银瓶乍破水浆迸，铁骑突出刀枪鸣。",
      "曲终收拨当心画，四弦一声如裂帛。",
      "东船西舫悄无言，唯见江心秋月白。",
      "沉吟放拨插弦中，整顿衣裳起敛客。",
      "自言本是京城女，家在虾蟆陵下住。",
      "十三学得琵琶成，名属教坊第一部。",
      "曲罢常教善才服，妆成每被秋娘妒。",
      "五陵年少争缠头，一曲红绡不知数。",
      "钿头云篦击节碎，血色罗裙翻酒污。",
      "今年欢笑复明年，秋月春风等闲度。",
      "弟弟从军阿姨死，暮去朝来颜色故。",
      "门前冷落鞍马稀，老大嫁作商人妇。",
      "商人重利轻别离，前月浮梁买茶去。",
      "去来江口空守船，绕船明月江水寒。",
      "夜深忽梦少年事，梦啼妆泪红阑干。",
      "我闻琵琶已叹息，又闻此语重唧唧。",
      "同是天涯沦落人，相逢何必曾相识。",
      "我从去年辞帝京，谪居卧病浔阳城。",
      "浔阳地僻无音乐，终岁不闻丝竹声。",
      "住近湓江地低湿，黄庐苦竹绕宅生。",
      "其间旦暮闻何物，杜鹃啼血猿哀鸣。",
      "春江花朝秋月夜，往往取酒还独倾。",
      "岂无山歌与村笛？呕哑嘲哳难为听。",
      "今夜闻君琵琶语，如听仙乐耳暂明。",
      "莫辞更坐弹一曲，为君翻作琵琶行。",
      "感我此言良久立，却坐促弦弦转急。",
      "凄凄不似向前声，满座重闻皆掩泣。",
      "座中泣下谁最多，江州司马青衫湿。"
    ],
    "index": "8",
    "pic": "http://www.shicimingju.com/pics/item/4059.jpg",
    "time": "[唐]",
    "title": "《琵琶行》"
  },
  {
    "author": "辛弃疾",
    "content": [
      "东风夜放花千树，",
      "更吹落，星如雨。",
      "宝马雕车香满路。",
      "凤箫声动，玉壶光转，",
      "一夜鱼龙舞。",
      "蛾儿雪柳黄金缕，",
      "笑语盈盈暗香去。",
      "众里寻他千百度，",
      "蓦然回首，那人却在，",
      "灯火阑珊处。"
    ],
    "index": "9",
    "pic": "",
    "time": "[宋]",
    "title": "《青玉案元夕》"
  },
  {
    "author": "张若虚",
    "content": [
      "春江潮水连海平，海上明月共潮生。",
      "滟滟随波千万里，何处春江无月明!",
      "江流宛转绕芳甸，月照花林皆似霰;",
      "空里流霜不觉飞，汀上白沙看不见。",
      "江天一色无纤尘，皎皎空中孤月轮。",
      "江畔何人初见月？江月何年初照人？",
      "人生代代无穷已，江月年年望相似。",
      "不知江月待何人，但见长江送流水。",
      "白云一片去悠悠，青枫浦上不胜愁。",
      "谁家今夜扁舟子？何处相思明月楼？",
      "可怜楼上月徘徊，应照离人妆镜台。",
      "玉户帘中卷不去，捣衣砧上拂还来。",
      "此时相望不相闻，愿逐月华流照君。",
      "鸿雁长飞光不度，鱼龙潜跃水成文。",
      "昨夜闲潭梦落花，可怜春半不还家。",
      "江水流春去欲尽，江潭落月复西斜。",
      "斜月沉沉藏海雾，碣石潇湘无限路。",
      "不知乘月几人归，落月摇情满江树。"
    ],
    "index": "10",
    "pic": "http://www.shicimingju.com/pics/item/31835.jpg",
    "time": "[唐]",
    "title": "《春江花月夜》"
  },
  {
    "author": "毛泽东",
    "content": [
      "独立寒秋，湘江北去，橘子洲头。",
      "看万山红遍，层林尽染；",
      "漫江碧透，百舸争流。",
      "鹰击长空，鱼翔浅底，",
      "万类霜天竞自由。",
      "怅寥廓，问苍茫大地，谁主沉浮？",
      "携来百侣曾游，",
      "忆往昔峥嵘岁月稠。",
      "恰同学少年，风华正茂；",
      "书生意气，挥斥方遒。",
      "指点江山，激扬文字，",
      "粪土当年万户侯。",
      "曾记否，到中流击水，浪遏飞舟！"
    ],
    "index": "11",
    "pic": "http://www.shicimingju.com/pics/item/48929.jpg",
    "time": "[现代]",
    "title": "《沁园春·长沙》"
  },
  {
    "author": "毛泽东",
    "content": [
      "北国风光，千里冰封，万里雪飘。",
      "望长城内外，惟馀莽莽；",
      "大河上下，顿失滔滔。",
      "山舞银蛇，原驰蜡象，欲与天公试比高。",
      "须晴日，看红妆素裹，分外妖娆。",
      "江山如此多娇，",
      "引无数英雄竞折腰。",
      "惜秦皇汉武，略输文采；",
      "唐宗宋祖，稍逊风骚。",
      "一代天骄，成吉思汗，只识弯弓射大雕。",
      "俱往矣，数风流人物，还看今朝。"
    ],
    "index": "12",
    "pic": "http://www.shicimingju.com/pics/item/48905.jpg",
    "time": "[现代]",
    "title": "《沁园春·雪》"
  },
  {
    "author": "柳永",
    "content": [
      "寒蝉凄切，对长亭晚，骤雨初歇。都门帐饮无绪，留恋处，兰舟催发。执手相看泪眼，竟无语凝噎。念去去，千里烟波，暮霭沉沉楚天阔。",
      "多情自古伤离别，更那堪冷落清秋节！今宵酒醒何处？杨柳岸，晓风残月。此去经年，应是良辰好景虚设。便纵有千种风情，更与何人说？(好景一作：美景)"
    ],
    "index": "13",
    "pic": "http://www.shicimingju.com/pics/item/3733.jpg",
    "time": "[宋]",
    "title": "《雨霖铃·寒蝉凄切》"
  },
  {
    "author": "李商隐",
    "content": [
      "相见时难别亦难，东风无力百花残。",
      "春蚕到死丝方尽，蜡炬成灰泪始干。",
      "晓镜但愁云鬓改，夜吟应觉月光寒。",
      "蓬山此去无多路，青鸟殷勤为探看。"
    ],
    "index": "14",
    "pic": "http://www.shicimingju.com/pics/item/4868.jpg",
    "time": "[唐]",
    "title": "《无题》"
  },
  {
    "author": "王昌龄",
    "content": [
      "秦时明月汉时关，万里长征人未还。",
      "但使龙城飞将在，不教胡马度阴山。"
    ],
    "index": "15",
    "pic": "http://www.shicimingju.com/pics/item/2973.jpg",
    "time": "[唐]",
    "title": "《出塞》"
  },
  {
    "author": "王维",
    "content": [
      "空山新雨后，天气晚来秋。",
      "明月松间照，清泉石上流。",
      "竹喧归浣女，莲动下渔舟。",
      "随意春芳歇，王孙自可留。"
    ],
    "index": "16",
    "pic": "http://www.shicimingju.com/pics/item/29694.jpg",
    "time": "[唐]",
    "title": "《山居秋暝》"
  },
  {
    "author": "李白",
    "content": [
      "故人西辞黄鹤楼，烟花三月下扬州。",
      "孤帆远影碧空尽，唯见长江天际流。"
    ],
    "index": "17",
    "pic": "http://www.shicimingju.com/pics/item/3316.jpg",
    "time": "[唐]",
    "title": "《送孟浩然之广陵》"
  },
  {
    "author": "王维",
    "content": [
      "渭城朝雨浥轻尘，客舍青青柳色新。",
      "劝君更尽一杯酒，西出阳关无故人。"
    ],
    "index": "18",
    "pic": "http://www.shicimingju.com/pics/item/3792.jpg",
    "time": "[唐]",
    "title": "《送元二使安西》"
  },
  {
    "author": "诗经",
    "content": [
      "关关雎鸠，在河之洲。",
      "窈窕淑女，君子好逑。",
      "参差荇菜，左右流之。",
      "窈窕淑女，寤寐求之。",
      "求之不得，寤寐思服。",
      "悠哉悠哉，辗转反侧。",
      "参差荇菜，左右采之。",
      "窈窕淑女，琴瑟友之。",
      "参差荇菜，左右芼[1]之。",
      "窈窕淑女，钟鼓乐之。"
    ],
    "index": "19",
    "pic": "http://www.shicimingju.com/pics/item/6835.jpg",
    "time": "[先秦]",
    "title": "《关雎》"
  },
  {
    "author": "李白",
    "content": [
      "噫吁嚱，危乎高哉！蜀道之难，难于上青天！",
      "蚕丛及鱼凫，开国何茫然！",
      "尔来四万八千岁，不与秦塞通人烟。",
      "西当太白有鸟道，可以横绝峨眉巅。",
      "地崩山摧壮士死，然后天梯石栈相钩连。",
      "上有六龙回日之高标，下有冲波逆折之回川。",
      "黄鹤之飞尚不得过，猿猱欲度愁攀援。",
      "青泥何盘盘，百步九折萦岩峦。",
      "扪参历井仰胁息，以手抚膺坐长叹。",
      "问君西游何时还？畏途巉岩不可攀。",
      "但见悲鸟号古木，雄飞雌从绕林间。",
      "又闻子规啼夜月，愁空山。",
      "蜀道之难,难于上青天，使人听此凋朱颜！",
      "连峰去天不盈尺，枯松倒挂倚绝壁。",
      "飞湍瀑流争喧豗，砯崖转石万壑雷。",
      "其险也如此，嗟尔远道之人胡为乎来哉！(也若此一作：也如此)",
      "剑阁峥嵘而崔嵬，一夫当关，万夫莫开。",
      "所守或匪亲，化为狼与豺。",
      "朝避猛虎，夕避长蛇；磨牙吮血，杀人如麻。",
      "锦城虽云乐，不如早还家。",
      "蜀道之难,难于上青天，侧身西望长咨嗟！"
    ],
    "index": "20",
    "pic": "http://www.shicimingju.com/pics/item/26317.jpg",
    "time": "[唐]",
    "title": "《蜀道难》"
  },
  {
    "author": "李白",
    "content": [
      "金樽清酒斗十千，玉盘珍羞直万钱。",
      "停杯投箸不能食，拔剑四顾心茫然。",
      "欲渡黄河冰塞川，将登太行雪满山。",
      "闲来垂钓碧溪上，忽复乘舟梦日边。",
      "行路难，行路难，多歧路，今安在。",
      "长风破浪会有时，直挂云帆济沧海。"
    ],
    "index": "21",
    "pic": "http://www.shicimingju.com/pics/item/26513.jpg",
    "time": "[唐]",
    "title": "《行路难其一》"
  },
  {
    "author": "李白",
    "content": [
      "朝辞白帝彩云间，千里江陵一日还。",
      "两岸猿声啼不住，轻舟已过万重山。"
    ],
    "index": "22",
    "pic": "http://www.shicimingju.com/pics/item/3045.jpg",
    "time": "[唐]",
    "title": "《早发白帝城》"
  },
  {
    "author": "杜牧",
    "content": [
      "折戟沉沙铁未销，自将磨洗认前朝。",
      "东风不与周郎便，铜雀春深锁二乔。"
    ],
    "index": "23",
    "pic": "http://www.shicimingju.com/pics/item/3261.jpg",
    "time": "[唐]",
    "title": "《赤壁》"
  },
  {
    "author": "李白",
    "content": [
      "天门中断楚江开，碧水东流至此回。",
      "两岸青山相对出，孤帆一片日边来。"
    ],
    "index": "24",
    "pic": "http://www.shicimingju.com/pics/item/3526.jpg",
    "time": "[唐]",
    "title": "《望天门山》"
  },
  {
    "author": "曹操",
    "content": [
      "对酒当歌，人生几何！譬如朝露，去日苦多。",
      "慨当以慷，忧思难忘。何以解忧？唯有杜康。",
      "青青子衿，悠悠我心。但为君故，沉吟至今。",
      "呦呦鹿鸣，食野之苹。我有嘉宾，鼓瑟吹笙。",
      "明明如月，何时可掇？忧从中来，不可断绝。",
      "越陌度阡，枉用相存。契阔谈讌，心念旧恩。",
      "月明星稀，乌鹊南飞。绕树三匝，何枝可依？",
      "山不厌高，海不厌深。周公吐哺，天下归心。"
    ],
    "index": "25",
    "pic": "http://www.shicimingju.com/pics/item/17078.jpg",
    "time": "[魏晋]",
    "title": "《短歌行》"
  },
  {
    "author": "李商隐",
    "content": [
      "昨夜星辰昨夜风，画楼西畔桂堂东。",
      "身无彩凤双飞翼，心有灵犀一点通。",
      "隔座送钩春酒暖，分曹射覆蜡灯红。",
      "嗟余听鼓应官去，走马兰台类转蓬。"
    ],
    "index": "26",
    "pic": "http://www.shicimingju.com/pics/item/27326.jpg",
    "time": "[唐]",
    "title": "《无题》"
  },
  {
    "author": "岳飞",
    "content": [
      "怒发冲冠，凭栏处潇潇雨歇。",
      "抬望眼，仰天长啸，壮怀激烈。",
      "三十功名尘与土，",
      "八千里路云和月。",
      "莫等闲白了少年头，空悲切。",
      "靖康耻，犹未雪；",
      "臣子恨，何时灭！",
      "驾长车踏破贺兰山缺。",
      "壮志饥餐胡虏肉，",
      "笑谈渴饮匈奴血。",
      "待从头收拾旧山河，朝天阙。"
    ],
    "index": "27",
    "pic": "http://www.shicimingju.com/pics/item/42018.jpg",
    "time": "[宋]",
    "title": "《满江红·怒发冲冠》"
  },
  {
    "author": "李白",
    "content": [
      "日照香炉生紫烟，遥看瀑布挂前川。",
      "飞流直下三千尺，疑是银河落九天。"
    ],
    "index": "28",
    "pic": "http://www.shicimingju.com/pics/item/2875.jpg",
    "time": "[唐]",
    "title": "《望庐山瀑布》"
  },
  {
    "author": "王维",
    "content": [
      "独在异乡为异客，每逢佳节倍思亲。",
      "遥知兄弟登高处，遍插茱萸少一人。"
    ],
    "index": "29",
    "pic": "http://www.shicimingju.com/pics/item/3055.png",
    "time": "[唐]",
    "title": "《九月九日忆山东兄弟》"
  },
  {
    "author": "王维",
    "content": [
      "红豆生南国，春来发几枝。",
      "愿君多采撷，此物最相思。"
    ],
    "index": "30",
    "pic": "http://www.shicimingju.com/pics/item/3306.jpg",
    "time": "[唐]",
    "title": "《红豆》"
  }
]
